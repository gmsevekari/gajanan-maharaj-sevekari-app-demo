{
  "title_mr": "गजानन महाराज आवाहन",
  "title_en": "Gajanan Maharaj Avahan",
  "stotra_mr": "गजानना या करी आवाहन आसनस्थ व्हावे ।\nशुध्दोदक हे पाद्य अर्घ्य अन आचमना घ्यावे ।\nदुध दही घृत मध शर्करा पंचामृत स्नान ।\nअथर्वशीर्षे रूद्र सुक्त सह श्री सुक्ते स्नान ॥\n\nजरतारीची शाल अर्पिली यज्ञोपवीतहि तसे ।\nसर्वांगाला  परिमल भाळी तिलक केशरी असे ।\nफुले सुगंधी हिरव्या नाजुक दुर्वा एकवीस ।\nधूप निरंजन चुन भाकरी ते नैवेद्यास ॥\n\nकर्पुरार्ती मंत्रपुष्प घ्या प्रदक्षिणा नमन ।\nचिलीम दिधली सेवा करितो अनन्य मी शरण ।\nमंत्र कर्म वा भक्ती न जाणे काल्पनिक पूजा ।\nसदभावाने केली उद्धरी निःस्सिम भक्त तुझा ।।\n\nगण गण गणात बोते भजनी दंग सदा तुम्ही ।\nसिद्ध मंत्र हा जपुनी सर्वदा पावन हो आम्ही ।\nएक मागणे शिरी असावा वरद हस्त तुझा ।\nगजानना ही आस पुरवी घ्या नमस्कार माझा ।।\n\nमानस पूजा श्लोक त्रिकालीं एकवीस आवर्तने ।\nउच्चारुनी संकल्प आपुला करी जो श्रध्देने ।\nमिटतील चिंता हरतील व्याधी टळतील आपत्ती ।\nगजनानाच्या कृपाप्रसादे सहज मोक्ष प्राप्ती ॥\n\n॥ श्री गजानन महाराज की जय ॥",
  "stotra_en": "// Gajanan Maharaj Avahan //"
}